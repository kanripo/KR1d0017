# -*- mode: mandoku-view -*-
#+TITLE: 周禮註疏刪翼
#+DATE: 2015-09-23 09:37:33
#+PROPERTY: JUAN 21
<pb:KR1d0017_WYG_021-1a>¶
欽定四庫全書¶
　周禮註疏刪翼卷二十一¶
　　　　　　　　　　　　明　王志長　撰¶
弁師掌王之五冕皆𤣥冕朱裏延紐註冕服有六而言¶
五冕者大裘之冕葢無旒不聯數也延冕之覆在上是¶
以名焉紐小鼻在武上笄所貫也¶
　疏凡冕制周禮無文叔孫通作漢禮器度取灋乎周¶
　今還取彼釋之按彼文凡冕以版廣八寸長尺六寸¶
<pb:KR1d0017_WYG_021-1b>¶
　上以𤣥下以朱覆於冠前低一寸　又云爵弁前後¶
　平則得弁稱冕則前低一寸餘得冕名冕則俛也以¶
　低為號也　春秋正義冕俛也後髙前下有俛俯之¶
　形葢以在位者失於驕矜欲令位彌髙而志彌下故¶
　制此服令貴者下賤　王氏曰天文南極卑於北極¶
　亦因取象也　陳氏曰司服之服六而弁師之冕五¶
　者大裘衮衣同冕猶后首服同副也　貴與馬氏曰¶
　先儒疑服有六而冕止於五遂謂大裘衮衣二服同¶
<pb:KR1d0017_WYG_021-2a>¶
　冕然按郊特牲祭之日王被衮以象天玉藻天子龍¶
　卷以祭家語曰郊之日天子大裘以輔之被裘象天¶
　既至泰壇王脱裘矣服衮以臨燔柴設冕璪十有二¶
　旒象天數也陳祥道以為王之祀天内服大裘外被¶
　龍衮龍衮所以襲大裘也然則祭天亦服龍衮特内¶
　襲大裘而宗廟之祭則龍衮内無裘故以大裘而冕¶
　在衮冕之前則大裘衮衣不可分為二服而服與冕¶
　皆五未嘗有六服矣鄭氏又謂大裘之冕無旒是以¶
<pb:KR1d0017_WYG_021-2b>¶
　大裘為一服無旒者為一冕則有六服亦有六冕然¶
　冕之無旒者乃一命之服子男之大夫服之其秩至¶
　卑以天子祀天之冕而下同子男之大夫可乎其義¶
　不通矣　又按明齋王氏云五冕者謂五服之冕非¶
　冕有五也故下文述其制皆同則一冕而已愚謂屨¶
　人掌服屨之制詳矣豈冕為首服反混焉無别者乎¶
　賈公彦云冕名雖同旒數則亦有異誠篤論也總之¶
　諸家之論馬氏為覈矣¶
<pb:KR1d0017_WYG_021-3a>¶
五采繅十有二就皆五采玉十有二玉笄朱紘註繅雜¶
文之名也合五采絲為之繩垂於延之前后各十二所¶
謂邃延也就成也繩之毎一匝而貫五采玉十二旒則¶
十二玉也毎就間葢一寸¶
　疏玉十有二各據一旒而言玉有五色青赤黄白黒¶
　每玉間相去一寸十二玉則十二寸也就成也以一¶
　玉為一成結之使不相并也¶
朱紘以朱組為紘也紘一條屬兩端於武¶
<pb:KR1d0017_WYG_021-3b>¶
　陳氏曰禮記天子為籍冕而朱紘諸侯為籍冕而青¶
　紘士冠禮緇衣冠青組纓皮弁笄爵弁笄緇組紘纁¶
　邉葢朱者正陽之色天子以為紘青者少陽之色諸¶
　侯以為紘緇者隂之色士以為紘卿大夫弁冕之紘¶
　無所經見禮器曰管仲鏤簋朱紘君子以為濫鄭氏¶
　謂大夫士當緇組紘纁邉理或然也一組繫於左笄¶
　遶頤而上屬於右笄垂餘以為飾謂之二紘又曰冕¶
　約之以武設之以組貫之以笄固之以紘¶
<pb:KR1d0017_WYG_021-4a>¶
繅不言皆有不皆者¶
　疏王之五冕繅則有十二有九有七有五有三其玉¶
　旒皆十二故繅不言皆有不皆者則九旒已下是也¶
　玉言皆則五冕旒皆十二玉也　楊氏曰祀天祀先¶
　王皆十二旒祀先公鷩冕則九旒祀四望山川毳冕¶
　則七旒而旒皆十二玉　朱子曰天子鷩冕雖與諸¶
　侯同是九旒但天子九旒十二玉諸侯九旒九玉耳¶
此為衮衣之冕十二斿則用玉二百八十八鷩衣之冕¶
<pb:KR1d0017_WYG_021-4b>¶
繅九斿用玉二百一十六毳衣之冕七斿用玉百六十¶
八希衣之冕五斿用玉百二十𤣥衣之冕三斿用玉七¶
十二¶
　王介甫氏曰五采備采也十有二備數也玉十有二備¶
　物也¶
諸侯之繅斿九就瑉玉三采其餘如王之事繅斿皆就¶
玉瑱玉笄註侯當為公字之誤也三采朱白蒼也其餘¶
謂延組皆𤣥覆朱裏與王同也繅斿皆就皆三采也每¶
<pb:KR1d0017_WYG_021-5a>¶
繅九成則九旒也公之冕用玉百六十二玉瑱塞耳者¶
　按通典黄帝造冕旒始用布帛黄帝作冕垂旒目不¶
　邪觀也充纊耳不聴䜛言也　陳氏曰瑱以充耳紞¶
　以垂瑱詩於衛夫人言玉之瑱也於衛武公言充耳¶
　琇瑩於衛之臣子言衰如充耳齊詩言充耳以素以¶
　青以黄尚之以瓊華瓊瑩瓊英則瑱不特施於男子¶
　也婦人亦有之不特施於冕也弁亦有之故詩言充¶
　耳琇瑩繼之以㑹弁如星喪禮士無冕而瑱用白纊¶
<pb:KR1d0017_WYG_021-5b>¶
　則弁亦有之可知也士瑱用白纊即詩所謂充耳以¶
　素者也人君用黈纊即詩所謂充耳以黄者也毛氏¶
　以充耳以素為士之服充耳以青為卿大夫之服充¶
　耳以黄為人君之服其説是也其制葢皆𤣥紞以垂¶
　之瓊玉以承之承之詩所謂尚之也檀弓小祥用角¶
　瑱楚語曰巴浦之犀□兕象其可盡乎則古者之瑱¶
　亦以象與角為¶
故書瑉作□鄭司農云繅當為藻繅古字也藻今字也¶
<pb:KR1d0017_WYG_021-6a>¶
□惡玉名¶
　疏王不見玉瑱於此言之互見也　王氏曰瑉玉三¶
　采則亦徳之殺也異乎王之全也荀子曰雖有瑉之¶
　昬昬不若玉之昭昭則瑉者石之美而似玉者¶
王之皮弁㑹五采玉璂象邸玉笄註故書㑹作䯤鄭司¶
農云讀如馬㑹之㑹謂以五采束髪也士喪禮曰&KR1912;用¶
組乃笄&KR1912;讀與䯤同書之異耳説曰以組束髪乃著笄¶
謂之&KR1912;沛國人謂反紒為䯤㑹縫中也璂綦通結也皮¶
<pb:KR1d0017_WYG_021-6b>¶
弁之縫中每貫結五采玉十二以為飾謂之綦詩云㑹¶
弁如星又曰其弁伊綦是也邸下柢也以象骨為之¶
　王氏曰皮弁者王眂朝首服象邸以象骨飾弁内頂¶
　上之抵　王氏曰玉笄者貫於弁以為固也¶
王之弁絰弁而加環絰註弁絰王弔所服也其弁如爵¶
弁而素所謂素冠也加環絰者大如緦之麻絰纒而不¶
糾¶
諸侯及孤卿大夫之冕韋弁皮弁弁絰各以其等為之¶
<pb:KR1d0017_WYG_021-7a>¶
而掌其禁令註各以其等繅斿玉璂如其命數也冕則¶
侯伯繅七就用玉九十八子男繅五就用玉五十繅玉¶
皆三采孤繅四就用玉三十二三命之卿繅三就用玉¶
十八再命之大夫繅再就用玉八藻玉皆朱綠韋弁皮¶
弁則侯伯璂飾七子男璂飾五玉亦三采孤則璂飾四¶
三命之卿璂飾三再命之大夫璂飾二玉亦二采弁絰¶
之弁其辟積如冕繅之就然庶人弔者素委貌一命之¶
大夫冕而無旒士變冕為爵弁其韋弁皮弁之㑹無結¶
<pb:KR1d0017_WYG_021-7b>¶
飾弁絰之弁不辟積禁令者不得相僣踰也玉藻曰君¶
未有命不敢即乗服不言冠弁冠弁兼於韋弁皮弁矣¶
不言服弁服弁自天子以下無飾無等¶
　疏爵弁制如冕但無旒為異則無旒之冕亦與爵弁¶
　不殊得謂之冕者冕則前低一寸餘故得冕名前後¶
　平則稱弁也引玉藻文謂諸侯之卿大夫聘於天子¶
　天子賜之冕服歸國告君得君命乃服之未得君命¶
　則為僣踰故引為證也服弁即衰絰喪服喪服自天¶
<pb:KR1d0017_WYG_021-8a>¶
　子達於士共一章也　釋名曰弁如兩手相合拚時¶
　也以爵韋為之謂之爵弁以鹿皮謂皮弁以韎韋謂¶
　韋弁　公羊註皮弁武冠爵弁文冠夏曰收殷曰哻¶
　周曰弁加旒曰冕禮天子朝皮弁夕𤣥端朝服以聴¶
　朝𤣥端以燕皮弁以征不義取禽獸行射諸侯朝朝¶
　服夕深衣𤣥端以燕禆冕以朝天子以祭其祖禰卿¶
　大夫冕服而助君祭朝服祭其祖禰士爵弁黻衣裳¶
　以助公祭𤣥端以祭其祖禰　王氏曰冕吉服也韋¶
<pb:KR1d0017_WYG_021-8b>¶
　弁戎服也皮弁朝服也弁絰弔服也其為之各有等¶
　　明齋王氏曰按舊説冕旒之制所差有四愚據經¶
　文云掌王之五冕皆𤣥冕朱裏延紐則冕之制同也¶
　五采繅十有二就是五冕之繅其數無不同也又云¶
　皆五采玉十有二是五冕之玉皆一百四十四矣舊¶
　説鷩冕九旒毳冕七旒希冕五旒𤣥冕三旒非也夫¶
　五服之章有九七五三二之不同而冕則一何也葢¶
　冕主上覆天之象天一而已人事則不齊故五服異¶
<pb:KR1d0017_WYG_021-9a>¶
　而五冕同者其亦此意歟此失之一也諸公之繅斿¶
　九就瑉玉三采所異者此耳繼之云其餘如王之事¶
　則毎旒玉十有二並無九玉之説葢冠之長尺玉之¶
　間寸十有二玉為尺有二寸故能垂之以蔽目少短¶
　則不足以蔽目矣此正如樂舞之數以其毎佾八人¶
　故佾之字從八乃謂毎佾人數如其佾數士之四人¶
　豈足以成樂舞乎故侯伯之繅斿七就其餘如公之¶
　事亦毎旒玉十有二子男繅斿五就其餘如侯之事¶
<pb:KR1d0017_WYG_021-9b>¶
　孤繅有四就卿三就大夫再就小國之卿再就其毎¶
　旒亦皆十有二唯其采以典瑞之例推之子男而下¶
　當為二采此失之二也夫旒為目而設後之有旒果¶
　何所為故經文敘王之冕止云繅十有二就而不言¶
　二十四諸侯繅斿九就而不言十有八若曰止以前¶
　而言則深衣何獨通前後而云十有二幅乎故據經¶
　觀之止有前旒禮記家語並云冕而前旒是亦一證¶
　唯延則有前後玉藻之文可見此失之三也衣止二¶
<pb:KR1d0017_WYG_021-10a>¶
　章冕止二旒以再命始受服也葢黼黻相麗去一則¶
　不足以為文二旒相並去一則不足以為蔽故再命¶
　始得受服一命者不服冕惟弁服而已先儒拘於陽¶
　數之説謂𤣥衣一章𤣥冕無旒尚足以為冕服乎且¶
　有一章之冕服是一命受服矣此失之四也大抵先¶
　儒之説皆失於不攷經文之過葢自叔孫通草創漢¶
　制而已然愚直據經文而參以玉藻見後人之説自¶
　不可通欲攷禮者當玩遺經可也¶
<pb:KR1d0017_WYG_021-10b>¶
司甲(闕/)¶
　王氏曰書之費誓言糓乃甲胄敿乃干無敢不¶
　弔而後言備乃弓矢鍛乃戈矛礪乃鋒刃無敢不善¶
　葢甲胄所以自保弓矢與矛所以討敵戎事先自保¶
　而後討敵故周官之序先司甲而後言兵也¶
司兵掌五兵五盾各辨其物與其等以待軍事註五盾¶
干櫓之屬其名未盡聞也等謂功沽上下¶
　或曰功良沽惡¶
<pb:KR1d0017_WYG_021-11a>¶
鄭司農云五兵戈殳㦸酋矛夷矛¶
　王氏曰五兵弓矢戈殳矛也　鄧氏曰王曰五兵撃¶
　刺鉤與斬兵二而五也殳所以擊一也刺兵一鋒直¶
　出曰鎗有枝旁出曰戈左右有枝曰戟三隅㦸曰戣¶
　二也斬兵長者斧曰戚鉞曰揚三也短兵刀劒四也¶
　勾兵酋矛夷矛五也五盾祭朱干以舞一詩龍盾乗¶
　軍所建二蒙伐有宛註稱中干貳車所建三旅賁虎¶
　士所執四舎設藩盾五也　劉氏曰辨其物者常利¶
<pb:KR1d0017_WYG_021-11b>¶
　其器以待用也與其等者常類其聚以待授也　王¶
　氏曰以待軍事除器戒不虞之意¶
及授兵從司馬之灋以頒之及其授兵輸亦如之及其¶
用兵亦如之註從司馬之灋令師旅卒两人數所用多¶
少也兵輸謂師還有司還兵也用兵謂出給衛守¶
　疏授兵從司馬灋者司馬主六軍是一官之長先受¶
　於王命知多少乃始出軍故從司馬灋以頒之　東¶
　萊吕氏曰古者藏兵於朝大夫家不藏甲凡用兵必¶
<pb:KR1d0017_WYG_021-12a>¶
　取之廟歸而飲至以見不敢輕舉之意如用命賞於¶
　祖不用命戮於社亦此意如鄭荘公將伐許授兵於¶
　大宫魯公治兵楚武王授師孑之類此見春秋之初¶
　其制尚存　雜説甸出革車一乗凡甲戈盾旗物鼓¶
　鐸悉備焉鄉遂之官簡其兵器是也調發則各以其¶
　具行而官府不與知也而司兵司戈盾司弓矢掌授¶
　兵器非授之民也授之卿大夫從軍旅㑹同者也故¶
　司兵曰及其受兵亦如之是卿大夫畢事則歸之也¶
<pb:KR1d0017_WYG_021-12b>¶
　若民兵則自藏之民間耳秦人銷鋒鏑欲兵不在民¶
　不知揭竿之夫乃能亡秦其與周人藏兵於民之意¶
　大異矣　明齋王氏曰凡出軍公卿大夫各有縣都¶
　之兵伍兩卒旅則有丘甸之兵惟王之乗車貳車所¶
　建之兵與夫親臣所用之兵則於是乎頒焉¶
祭祀授舞者兵註授以朱干玉戚之屬¶
大喪廞五兵註𤣥謂廞興也興作明器之役器五兵也¶
士喪禮下篇有甲胄干笮¶
<pb:KR1d0017_WYG_021-13a>¶
軍事建車之五兵㑹同亦如之註車之五兵鄭司農所¶
云者是也步卒之五兵則無夷矛而有弓矢¶
　薛氏圖曰夷矛雖不施於歩而弓矢未嘗不施於車¶
　故兵車射者取左御者處中戎右處右則夫車上固¶
　有弓矢也¶
司戈盾掌戈盾之物而頒之祭祀授旅賁殳故士戈盾¶
授舞者兵亦如之註亦頒之也故士王族故士也與旅¶
賁當事則衛王也殳如杖長尋有四尺¶
<pb:KR1d0017_WYG_021-13b>¶
軍旅㑹同授貳車戈盾建乗車之戈盾授旅賁及虎士¶
戈盾註乗車王所乗車也軍旅則革路㑹同則金路¶
及舍設藩盾行則歛之註舍止也藩盾盾可以藩衛者¶
如今之扶蘇與¶
　劉氏曰盾有藩盾有車盾有舞盾所施不同則制亦¶
　異矣所以有五者之制¶
司弓矢掌六弓四弩八矢之灋辨其名物而掌其守藏¶
與其出入註灋曲直長短之數¶
<pb:KR1d0017_WYG_021-14a>¶
　疏六弓八矢等各有名號物色出入者頒之受之¶
中春獻弓弩中秋獻矢箙註弓弩成於和矢箙成於堅¶
箙盛矢器也以獸皮為之¶
　疏按詩云象弭魚箙魚之似獸者為之歟或此獸則¶
　魚形也國語云壓弧箕箙則不用獸皮也　王明齋¶
　氏曰槀人職於弓弩矢箙總之以春獻素秋獻成當¶
　以之為據此云爾者葢獻素以弓弩為重獻成以矢¶
　箙為全非有二義也必如舊説則弓弩豈不貴堅且¶
<pb:KR1d0017_WYG_021-14b>¶
　弓矢可相離者乎¶
及其頒之王弓弧弓以授射甲革椹質者夾弓庾弓以¶
授射豻侯鳥獸者唐弓大弓以授學射者使者勞者註¶
王弧夾庾唐大六者弓異體之名也徃體寡來體多曰¶
王弧徃體多來體寡曰夾庾徃體來體若一曰唐大甲¶
革革甲也春秋傳曰蹲甲而射之質正也樹椹以為射¶
正射甲與椹試弓習武也¶
　王先生曰記曰左射騶虞右射貍首而貫革之射息¶
<pb:KR1d0017_WYG_021-15a>¶
　傳曰養由基蹲甲而射之是所謂甲革也¶
豻侯五十步及射鳥獸皆近射也近射用弱弓則射大¶
侯者用王弧射參侯者用唐大矣學射者弓用中後習¶
彊弱則易也使者勞者弓亦用中逺近可也勞者勤勞¶
王事若晉文侯文公受王弓矢之賜者¶
　疏晉文侯者謂文侯之命賜之彤弓旅弓是也文公¶
　者謂僖二十八年晉文公敗楚於城濮襄王賜之彤¶
　弓旅弓是也　王氏曰王弧利射甲質以其彊夾庾¶
<pb:KR1d0017_WYG_021-15b>¶
　利射侯與戈以其弱唐大以授學射者使者勞者以¶
　其得彊弱之中也¶
其矢箙皆從其弓註從弓數也每弓者一箙百矢¶
凡弩夾庾利攻守唐大利車戰野戰註攻城壘者與其¶
自守者相迫近弩弱發疾也車戰野戰進退非彊則不¶
及弩無王弧王弧恒服弦徃體少者使矢不疾¶
凡矢枉矢絜矢利火射用諸守城車戰殺矢鍭矢用諸¶
近射田獵矰矢茀矢用諸弋射恒矢痺矢用諸散射註¶
<pb:KR1d0017_WYG_021-16a>¶
此八矢者弓弩各有四焉枉殺矰恒弓所用也絜鍭茀¶
痺弩所用也枉矢者取名變星飛行有光今之飛矛是¶
也或謂之兵矢絜矢象焉二者皆可結火以射敵守城¶
車戰前於重後㣲輕行疾也殺矢言中則死鍭矢象焉¶
鍭之言侯也二者皆可以司侯射敵之近者及禽獸前¶
尤重中深而不可逺也結繳於矢謂之矰矰髙也茀矢¶
象焉茀之言刜也二者皆可以弋飛鳥刜羅之也前於¶
重又微輕行不低也恒矢安居之矢也痺矢象焉二者¶
<pb:KR1d0017_WYG_021-16b>¶
皆可以散射也謂禮射及習射也前後訂其行平也凡¶
矢之制枉矢之屬五分二在前三在後殺矢之屬三分¶
一在前二在後矰矢之屬七分三在前四在後恒矢之¶
屬軒輖中所謂志也¶
天子之弓合九而成規諸侯合七而成規大夫合五而¶
成規士合三而成規句者謂之弊弓註徃體寡來體多¶
則合多而圜徃體多來體寡則合少而圜弊猶惡也句¶
者惡則直者善矣¶
<pb:KR1d0017_WYG_021-17a>¶
　疏天子之弓王弧也以其徃體寡故合九成規諸侯¶
　之弓唐大也以其徃來體若一故合七成規大夫之¶
　弓夾庾也以其徃體多故合五成規士之弓則六弓¶
　之外句曲故合三成規　鄭敬仲氏曰剛健者乾之¶
　徳君之道也至柔者坤之徳臣之道也合多而成規¶
　者其弓剛合少而成規者其弓柔　按鄭氏弓人注¶
　云材良者句少¶
凡祭祀共射牲之弓矢註射牲示親殺也殺牲非尊者¶
<pb:KR1d0017_WYG_021-17b>¶
所親惟射為可國語曰禘郊之事天子必自射其牲¶
澤共射椹質之弓矢註鄭司農云澤澤宫也射義曰天¶
子將祭必先射於澤澤者所以擇士也已射於澤而後¶
射於射宫射中者得與於祭¶
　疏所共弓矢則王弧也上文王弓弧弓以射椹質¶
　按射義疏澤所在無文葢於寛閒之處近水澤而為¶
　之非惟祭而擇士餘射亦在其中¶
大射燕射共弓矢如數并夾註如數如當射者之數也¶
<pb:KR1d0017_WYG_021-18a>¶
每人一弓乗矢并夾矢籋也¶
　疏四矢曰乗¶
大喪共明弓矢註明器之用器也士喪禮下篇曰用器¶
弓矢¶
　疏明器中有用器役器役器中有甲胄干笮用器中¶
　有弓矢¶
凡師役㑹同頒弓弩各以其物從授兵甲之儀註物弓¶
弩矢箙之屬¶
<pb:KR1d0017_WYG_021-18b>¶
田弋充籠箙矢共矰矢註籠竹箙也矰矢不在箙者為¶
其相繞亂將用乃共之¶
　王氏曰田弋用矢為多總貯於竹器以為偹曰籠分¶
　貯於皮器而佩之曰箙充實也¶
凡亡矢者弗用則更註更償也¶
　王氏曰非射而亡則償之授受㑹計以此為則也¶
　按郝氏以為既舍再收用若亡失及收不可用乃請¶
　更更易也亦通　明齋王氏曰天之賦畀不齊有人¶
<pb:KR1d0017_WYG_021-19a>¶
　類必有猛獸毒蟲有中夏必有夷狄有吉人必有凶¶
　人奮其爪牙詐力以吞噬䖍劉奪攘姦宄於其間使¶
　無以自衛及有以勝之則善類不幾於澌滅殆盡耶¶
　故見於天象若天鉞所執以威四方伐無道天棓前¶
　驅以禦難至於奎宿特為天之武庫所以除戎器戒¶
　不虞者至深切矣聖人不忍斯人之沴於不善之類¶
　灋秋殺之權以西方之金制為兵器用以驅猛獸兼¶
　夷狄伐無道誅不義若攷工記函人廬人之屬皆主¶
<pb:KR1d0017_WYG_021-19b>¶
　為甲兵者也而其司之者則特屬於夏官以其主九¶
　伐之事尢其所用器也然苟失於防閑則反嬰其害¶
　故雖用兵而常以自衛為主是故司兵者上士而司¶
　甲者則大夫則先為不可勝之意也五兵五盾雖同¶
　掌於司兵而戈主捍敵盾主蔽體特設司戈盾以専¶
　掌之殺敵者以不殺於敵之為尚也弓矢同為兵器¶
　其致用在百步之外故掌之者為下大夫周公之意¶
　以射疏及逺敵不能近之為貴而非以兩軍相薄短¶
<pb:KR1d0017_WYG_021-20a>¶
　兵接之為尚也觀周公設官之輕重而可以知用兵¶
　之方矣¶
繕人掌王之用弓弩矢箙矰弋抉拾註鄭司農云抉者¶
所以縱弦也拾者所以引弦也詩曰決拾既次詩家説¶
或謂抉謂引弦彄也拾謂韝扞也𤣥謂抉挾矢時所以¶
持弦飾也著右手巨指士喪禮曰抉用正玉棘若擇棘¶
則天子用象骨與韝扞著左臂裏以韋為之¶
　疏此繕人所掌王之用弓弩者謂司弓矢選擇大善¶
<pb:KR1d0017_WYG_021-20b>¶
　者入繕人以共王用也　或曰抉以骨為之¶
掌詔王射贊王弓矢之事註告王當射之節及授之受¶
之¶
凡乗車充其籠箙載其弓弩¶
　王氏曰乗車王所乗之車充以矢實其中也載載之¶
　於車也¶
既射則斂之無㑹計註斂藏之也¶
　疏以王所費損故不㑹計之¶
<pb:KR1d0017_WYG_021-21a>¶
稾人掌受財於職金以齎其工註齎其工者給市財用¶
之直¶
　劉氏曰職金掌凡金玉錫石丹青之戒令受其入征¶
　入其金錫於兵器之府及掌士之金罰貨罰入於司¶
　兵故受財於職金也　王氏曰弓弩矢箙百工造之¶
　在冬官也槀人以所受之財而為之齎以給其市財¶
　之直也¶
弓六物為三等弩四物亦如之註三等者上中下人各¶
<pb:KR1d0017_WYG_021-21b>¶
有所宜弓人職曰弓長六尺六寸謂之上制上士服之¶
長六尺三寸謂之中制中土服之長六尺謂之下制下¶
士服之弩及矢箙長短之制未聞¶
矢八物皆三等箙亦如之春獻素秋獻成註矢箙春作¶
秋成¶
　疏按士喪禮明器有獻素獻成注云形法定為素飾¶
　治畢為成　劉氏曰春素秋成謂弓弩之胎素必備¶
　四時之氣而後成也弓人曰凡弓冬折榦而春液角¶
<pb:KR1d0017_WYG_021-22a>¶
　夏治筋秋合三材寒奠體體定則成而可獻矣¶
書其等以饗工註鄭司農云書工巧拙髙下之等以制¶
其饗食也𤣥謂饗酒肴勞之也上工作上等其饗厚下¶
工作下等其饗薄¶
乘其事試其弓弩以下上其食而誅賞註鄭司農云乗¶
計也計其事之成功也故書試為考𤣥謂試之而善則¶
上其食尤善又賞之否者反此¶
乃入功於司弓矢及繕人¶
<pb:KR1d0017_WYG_021-22b>¶
　王氏曰入功於司弓矢則以待頒也入功於繕人則¶
　共王用也¶
凡齎財與其出入皆在槀人以待㑹而攷之亡者闕之¶
註皆在槀人者所齎工之財及弓弩矢箙出入其簿書¶
槀人藏之闕猶除也弓弩矢箙棄亡者除之計今見在¶
者¶
戎右掌戎車之兵革使註使謂王使以兵有所誅斬也¶
春秋傳曰戰於殽晉梁𢎞御戎萊駒為右戰之明日襄¶
<pb:KR1d0017_WYG_021-23a>¶
公縛秦囚使萊駒以戈斬之¶
　疏戎右與君同車在君之右執戈盾備非常并充軍¶
　中役使故云掌戎車之兵革使¶
詔贊王&KR0540;註既告王當&KR0540;之節又助撃之¶
　疏謂助撃其餘面也¶
傳王命於陳中註為王大言之也¶
　王氏曰以軍衆所在懼其有不聞故也¶
㑹同充革車註㑹同王雖乗金路猶以革路從行也充¶
<pb:KR1d0017_WYG_021-23b>¶
之者謂居左也曲禮曰乗君之乗車不敢曠左¶
　疏曲禮注曰君在惡空其位是也　或曰從革車以¶
　備非常也¶
盟則以玉敦辟盟遂役之註鄭司農云敦器名也辟灋¶
也𤣥謂將㰱血者先執其器為衆陳其載辭使心皆開¶
辟也役之者傳敦血授當㰱者¶
贊牛耳桃茢註鄭司農云贊牛耳春秋傳所謂執牛耳¶
者𤣥謂尸盟者割牛耳取血助為之及血在敦中以桃¶
<pb:KR1d0017_WYG_021-24a>¶
茢拂之又助之也耳者盛以珠盤尸盟者執之桃鬼所¶
畏也茢苕帚所以掃不祥¶
　王氏曰盟之事以不恊也戎右以禦侮為職故以玉¶
　敦共㰱血玉敦者玉府所共戎右則以之而㰱血也¶
　盟必割牛耳取血相與㰱也牛耳以示順聴尸盟者¶
　所執而戎右贊之¶
齊右掌祭祀㑹同賔客前齊車王乗則持馬行則陪乗¶
註前之者已駕王未乗之時陪乗參乗謂車右也齊右¶
<pb:KR1d0017_WYG_021-24b>¶
與齊僕同車而有祭祀之事則兼玉路之右然則戎右¶
兼田右與¶
　王氏曰王未乗則前馬方乗則持馬既乗而行則陪¶
　乗則齊右之嚴於事王思患預防無或須臾之離矣¶
　與所謂既輸爾載將伯助予者豈可同日語哉¶
凡有牲事則前馬註王見牲則拱而式居馬前郤行備¶
驚奔也曲禮曰國君下宗廟式齊牛¶
道右掌前道車王出入則持馬陪乗如齊車之儀註道¶
<pb:KR1d0017_WYG_021-25a>¶
車象路也王行道徳之車¶
　王氏介甫曰象路以朝夕燕出入而謂之道車王朝¶
　夕燕出入無非道之故也¶
自車上諭命於從車¶
　疏按馭夫掌馭貳車從車彼注貳車象路之副從車¶
　戎路田路之副此所諭從車即彼貳車與彼從車别¶
　同名耳　王氏曰王行則以車從王有命焉則道右¶
　宣王之命而諭之也¶
<pb:KR1d0017_WYG_021-25b>¶
詔王之車儀註顧式之屬¶
　王氏曰記曰不廣欬則口之儀也不妄指則手之儀¶
　也立視五雋式視馬尾則目之儀也顧不過轂則首¶
　之儀也以至正立執綏不内顧不疾言無非車儀也¶
王式則下前馬王下則以蓋從註以蓋從表尊也¶
　王氏曰王式則下前馬與齊右凡有牲事前馬同意¶
　　愚按三右職大相同戎右略於儀文主武事也齊¶
　右缺於傳命則禮法森嚴之地王其肅穆無言也歟¶
<pb:KR1d0017_WYG_021-26a>¶
大馭掌馭玉路以祀及犯軷王自左馭馭下祝登受轡¶
犯軷遂驅之註行山曰軷犯之者封土為山象以菩芻¶
棘柏為神主¶
　疏謂於三者之中但用其一以為神主則可也¶
既祭之以車轢之而去喻無險難也春秋傳曰跋涉山¶
川詩云載謀載惟取蕭祭脂取羝以軷詩家説曰將出¶
祖道犯軷之祭也聘禮曰乃舍軷飲酒於其側禮家説¶
亦謂道祭¶
<pb:KR1d0017_WYG_021-26b>¶
　某氏曰軷即祭名故詩曰取羝以軷王在車左大馭¶
　執轡居中祭則大馭下車祝神王自左執轡駐馬祝¶
　畢登車受王轡乃驅¶
及祭酌僕僕左執轡右祭兩軹祭軌乃飲註軹謂兩轊¶
也軌車前軾也¶
　疏此云及祭酌僕者即上文將犯軷之時當祭左右¶
　轂末及軾酌僕者酌酒與僕僕即大馭也大馭左手¶
　執轡右手祭兩軹並祭軌祭訖乃飲飲者若祭末飲¶
<pb:KR1d0017_WYG_021-27a>¶
　福乃轢軷而去　王氏介甫曰書曰僕臣正厥后克¶
　正葢僕正王服位以詔贊擯相前驅為職王有行也¶
　僕為之節王有為也僕為之道故祭祀則贊牲事既¶
　祭則王使馭酌焉明與之並受福也¶
凡馭路行以肆夏趨以采薺註凡馭路謂五路也肆夏¶
采薺樂章也行謂大寢至路門趨謂路門至應門¶
凡馭路儀以鸞和為節註舒疾之法也鸞在衡和在軾¶
皆以金為鈴¶
<pb:KR1d0017_WYG_021-27b>¶
　疏按秦詩云輶車鸞鑣毛云鸞在衡鄭云鸞在鑣不¶
　從毛義者鄭以田車鸞在鑣乗車鸞在衡此云鸞在¶
　衡據乗車而言故也　雜説王氏曰爾雅曰堂上謂¶
　之步門外謂之趨葢行則欲其舒歌肆夏所以節其¶
　行趨則欲其齊歌采薺所以節其趨人與車之出入¶
　其疾徐皆然樂師則教樂工而歌其詩大馭則馭車¶
　而應其節二官所以皆言之也凡馭路儀以鸞和為¶
　節者鸞和皆金鈴也鸞在衡和在軾葢車行則馬動¶
<pb:KR1d0017_WYG_021-28a>¶
　馬動則鸞鳴鸞鳴則和應大徐則不鳴大疾則不續¶
　此舒疾之法也然則王之行趨固有環珮之聲鏘鳴¶
　於左右車之行趨又有和鸞之聲相應於衡軾所以¶
　養王聰明而非僻之心無自入矣　鄧氏曰通言五¶
　路故以凡該之¶
戎僕掌馭戎車註戎車革路也師出王乗以自將¶
　王氏曰以韋飾其側及用以為輜軿則矢石不能侵¶
　火攻不能燎故用以即戎¶
<pb:KR1d0017_WYG_021-28b>¶
掌王倅車之政正其服註倅副也服謂衆乗戎車者之¶
衣服¶
犯軷如玉路之儀凡巡守及兵車之㑹亦如之註如在¶
軍也¶
掌凡戎車之儀註凡戎車衆之兵車也書序曰武王戎¶
車三百兩¶
　王氏曰戎車之副謂之倅者若衆子之倅其嫡以備¶
　卒也有時而佐焉田車之副謂之佐者如衆臣之佐¶
<pb:KR1d0017_WYG_021-29a>¶
　其君謂之卿佐也常以佐之為事道車之副謂之貳¶
　者如世子之貳其父謂之貳儲也有故乃攝而伐之¶
　其義各有所主也掌凡戎車之儀戎以威為主甲胄¶
　有不可犯之色則戎車之儀可知矣¶
齊僕掌馭金路以賓朝覲宗遇饗食皆乗金路其灋儀¶
各以其等為車送逆之節註以賓以待賓客節謂王乗¶
車迎賓客及送相去逺近之數上公九十步侯伯七十¶
步子男五十步司儀職曰車逆拜辱又曰及出車送¶
<pb:KR1d0017_WYG_021-29b>¶
　疏受享於廟則迎之大行人云上公九十步介七人¶
　擯者五人廟中將幣三享鄭注云朝先享不言朝朝¶
　正禮不嫌有等是春夏受贄於朝無迎灋受享則有¶
　之秋冬一受之於廟亦無迎灋故郊特牲云覲禮天¶
　子不下堂而見諸侯是受贄受享皆無迎灋今言朝¶
　覲宗遇饗食皆乗金路者謂因此朝覲宗遇而與諸¶
　侯行饗食在廟即有乗金路迎賓客之灋也¶
道僕掌馭象路以朝夕燕出入其灋儀如齊車註朝夕¶
<pb:KR1d0017_WYG_021-30a>¶
朝朝莫夕¶
掌貳車之政令註貳亦副¶
　劉氏曰自内外朝乗之以還燕寝故曰朝夕燕出入¶
　　王氏曰其灋儀如齊車則朝夕燕出入其度數動¶
　容亦各以其等為之節也掌貳車之政令以其有故¶
　乃攝而代之故道車之副謂之貳車若典命言適子¶
　攝其君則下其君之禮一等是也¶
田僕掌馭田路以田以鄙註田路木路也田田獵也鄙¶
<pb:KR1d0017_WYG_021-30b>¶
循行縣鄙¶
　疏縣鄙在六遂之中王巡六遂縣鄙則六鄉州黨巡¶
　之可知舉逺以明近也　王氏曰王行在鄙則去飾¶
　故乗木路¶
掌佐車之政設驅逆之車註佐亦副驅驅禽獸使前趨¶
獲逆衙還之使不出圍¶
　疏少儀注云朝祀之副曰貳戎獵之副曰佐也按王¶
　制云大夫殺則止佐車佐車止則百姓田獵¶
<pb:KR1d0017_WYG_021-31a>¶
令獲者植旌註以告獲也植樹也¶
及獻比禽註田弊獲者各獻其禽此種物相從次數之¶
凡田王提馬而走諸侯晉大夫馳註提猶舉也晉猶抑¶
也使人扣而舉之抑之皆止奔也馳放不扣¶
　劉氏曰諸侯晉大夫馳所以佐佑翼禽致獲於王也¶
　　臨川王氏曰提節之晉進之馳亟進之尊者安舒¶
　卑者速戚　王氏曰大馭掌馭玉路以祀名官曰馭¶
　而戎僕之馭戎路齊僕之馭金路道僕之馭象路田¶
<pb:KR1d0017_WYG_021-31b>¶
　僕之馭田路皆以馭為職而名官曰僕不曰馭者所¶
　以尊玉路也¶
馭夫掌馭貳車從車使車分公馬而駕治之註貳車象¶
路之副從車戎路田路之副使車驅逆之車¶
　王氏曰自大馭以至田僕皆王五路之馭者也馭夫¶
　則馭貳車從車使車而已貳車五路之副貳也從車¶
　公卿大夫從王之車也使車聴王役使之車三者皆¶
　公車故分公馬而駕治之三等之車既衆故其員亦¶
<pb:KR1d0017_WYG_021-32a>¶
　六十人　劉氏曰駕治者俾閒習齊一安於五御而¶
　去其驚犇也¶
校人掌王馬之政註政謂差擇養乗之數也月令曰班¶
馬政¶
辨六馬之屬種馬一物戎馬一物齊馬一物道馬一物¶
田馬一物駑馬一物註種馬謂上善似母者以次差之¶
玉路駕種馬戎路駕戎馬金路駕齊馬象路駕道馬田¶
路駕田馬駑馬給宫中之役¶
<pb:KR1d0017_WYG_021-32b>¶
　王氏曰物者謂其毛其足其力皆所謂物也辨其物¶
　使之各以類相從故皆曰一物也　或曰種馬謂良¶
　馬可為種者¶
凡頒良馬而養乗之乗馬一師四圉三乗為皁皁一趣¶
馬三皁為繋繋一馭夫六繋為廐廐一僕夫六廐成校¶
校有左右駑馬三良馬之數麗馬一圉八麗一師八師¶
一趣馬八趣馬一馭夫註良善也善馬五路之馬鄭司¶
農云四匹為乗養馬為圉故春秋傳曰馬有圉牛有牧¶
<pb:KR1d0017_WYG_021-33a>¶
𤣥謂二耦為乗師趣馬馭夫僕夫帥之名也趣馬下士¶
馭夫中士則僕夫上士也¶
　疏按馭夫中士二十人下士四十人正充此良馬之¶
　馭夫　王氏曰圉人良馬匹一人故乗馬四圉圉師¶
　教圉人養馬乗馬則一人故乗馬一師也三乗為皁¶
　則馬十二匹趣馬皁下士一人故皁一趣馬也三皁¶
　為繋繋凡三十六匹繋一馭夫也　王先生曰玉路¶
　之僕曰大馭金路之僕曰齊僕象路之僕曰道僕木¶
<pb:KR1d0017_WYG_021-33b>¶
　路田僕革路戎僕總而言之皆僕夫也¶
自乗至廄其數二百一十六匹易乾為馬此應乾之䇿¶
也至校言成者明六馬各一廄而主馬小備也校有左¶
右則良馬一種四百三十二匹五種合二千一百六十¶
匹駑馬三之則為千二百九十六匹五良一駑凡三千¶
四百五十六匹然後王馬大備麗耦也駑馬自圉至馭¶
夫凡馬千二十四匹與三良馬之數不相應八皆宜為¶
六字之誤也師十二匹趣馬七十二匹則馭夫四百三¶
<pb:KR1d0017_WYG_021-34a>¶
十二匹矣然後從而三之既二之無僕夫者不駕於五¶
路畀之也¶
　王氏曰駑一物而必三良馬之數者以馬材之不良¶
　者充役事為多故也　明齋王氏曰舊說謂駑馬一¶
　千二百九十六匹是駑馬為良馬三之一非三良馬¶
　之數矣八麗十六匹一圉師教之八師一百二十八¶
　匹也一趣馬篤之八趣馬一千二十四匹也一馭夫¶
　領之止於馭夫而不屬於僕夫者以駑馬止充雜用¶
<pb:KR1d0017_WYG_021-34b>¶
　而不當王之五路也凡七馭夫為馬七千一百六十¶
　八匹則與三良馬之數略相當矣¶
天子十有二閑馬六種邦國六閑馬四種家四閑馬二¶
種註降殺之差每廄為一閑諸侯有齊馬道馬田馬大¶
夫有田馬各一閑其駑馬則皆分為三焉¶
　疏天子十二閑分為左右一種馬分為兩廐故一種¶
　有四百三十二匹諸侯與大夫直一廐不分為左右¶
　則良馬惟有三廐其數六百四十八匹駑馬亦三其¶
<pb:KR1d0017_WYG_021-35a>¶
　一種其數亦六百四十八匹並為千二百九十六匹¶
　家有二種一良一駑良居一廏二百一十六匹駑馬¶
　三之為六百四十八匹并之為八百六十四匹　林¶
　氏曰成周以民牧者如丘甸嵗取馬四匹之類平時¶
　則官給芻秣有警則民供召發然而在天子之都諸¶
　侯之國士大夫之家未嘗不自畜焉葢此在官養之¶
　爾何以知之如周禮以天子十有二閑先儒論數不¶
　過三千餘匹衛文公承夷狄殘滅之後新造之國末¶
<pb:KR1d0017_WYG_021-35b>¶
　年亦至騋牝三千若以制度論之衛以諸侯之國又¶
　當殘亂之餘安得遽如成周全盛乗馬之數葢所謂¶
　天子十有二閑是養之於官者衛文公之騋牝三千¶
　舉官民通數而言之此成周官民通牧之制也阡陌¶
　開井田廢兵車不取之田賦戎馬各從官給於是馬¶
　政日廢而外患生矣　愚按陳祥道以衛文騋牝三¶
　千與齊景千駟同稱以為皆僣侈踰禮之事夫衛文¶
　播遷之後能富其國詩人美之讀定之方中之篇至¶
<pb:KR1d0017_WYG_021-36a>¶
　推其富彊之故本之秉心塞淵絶無有譏其僣踰之¶
　意則林氏之説為當而陳氏葢未之深攷也因攷漢¶
　之養馬有五監六廄而武帝之時馬至四十萬唐置¶
　八使五十六監麟徳間馬至七十萬開元間至四十¶
　五萬周天子之馬不過三千四百五十六匹而已葢¶
　漢唐行軍之馬一出於公周制八軍之馬出於民而¶
　校人所養者特給公家之用爾此多寡之所以異也¶
　今觀鄉遂之官以時辨其馬牛之物登其六畜車輦¶
<pb:KR1d0017_WYG_021-36b>¶
　則周家之馬政可知而亦可無疑於衛文之騋牝三¶
　千矣¶
凡馬特居四之一註欲其乗之性相似也物同氣則心¶
一鄭司農云四之一者三牝一牡¶
　疏如三牝各産其一通牡為四共駕一車取同氣一¶
　心之義　王氏曰三牝一特欲其生之衆也¶
春祭馬祖執駒註馬祖天駟也孝經説曰房為龍馬¶
　王氏曰房星為天駟馬資之以生春生之時故祭馬¶
<pb:KR1d0017_WYG_021-37a>¶
　祖¶
鄭司農云執駒無令近母猶攻駒也三嵗曰駒三嵗曰¶
駣𤣥謂執猶拘也春通淫之時駒弱血氣未定為其乗¶
匹傷之¶
夏祭先牧頒馬攻特註先牧始養馬者¶
　疏祭之者夏草茂求肥充也¶
夏通淫之後攻其特為其蹄齧不可乗用鄭司農云攻¶
特謂騬之¶
<pb:KR1d0017_WYG_021-37b>¶
　郝氏曰攻特牝馬方孕攻去其特勿使近牝¶
秋祭馬社臧僕註馬社始乗馬者世本作曰相土作乗¶
馬鄭司農云臧僕謂簡練馭者令皆善也𤣥謂僕馭五¶
路之僕¶
　王氏曰馬社廄中之士示也凡馬日中而出日中而¶
　入秋馬入廄之時也故祭馬社　郝氏曰社牧地之¶
　神秋報成故祭之¶
冬祭馬步獻馬講馭夫註馬步神為災害馬者獻馬見¶
<pb:KR1d0017_WYG_021-38a>¶
成馬於王也馭夫馭貳車從車使車者講猶簡習¶
　王氏曰馬步行神冬大閲故祭馬步　王介甫氏曰¶
　講馭夫者五馭之灋講其藝也　愚按三代用人未¶
　有不先之以教者也馭夫之賤每嵗冬必以馭灋進¶
　而教之其進於馭夫者可知矣古人所以能盡其才¶
　而國家亦得士之用葢自食其教人之報也¶
凡大祭祀朝覲㑹同毛馬而頒之註毛馬齊其色也頒¶
授當乗者¶
<pb:KR1d0017_WYG_021-38b>¶
　疏按毛詩傳云宗廟齊毫尚純也戎事齊力尚彊也¶
　田獵齊足尚疾也又詩云駟騵彭彭武王所乗又云¶
　四鐡孔阜齊襄公以田是齊色不專據宗廟　王氏¶
　曰詩云比物四驪有駜所謂駜彼乗黄皆齊毫也宗¶
　廟毫而此於朝覲㑹同亦毛物者承賓如敬神故也¶
飾幣馬執扑而從之註鄭司農云校人主飾之也幣馬¶
以馬遺人當幣處者也校人主飾之聘禮曰馬則北面¶
奠幣於其前士喪禮下篇曰薦馬纓三就入門北面交¶
<pb:KR1d0017_WYG_021-39a>¶
轡圉人夾牽之馭者執策立於馬後¶
凡賓客受其幣馬註賓客之幣馬來朝覲而享王者¶
大喪飾遣車之馬及葬埋之註言埋之則是馬塗車之¶
芻靈¶
田獵則帥驅逆之車註帥猶將也¶
　王氏曰田僕設之校人帥之¶
凡將事於四海山川則飾黄駒註四海猶四方也王巡¶
守過大山川則有殺駒以祈沈禮與玉人職有宗祝以¶
<pb:KR1d0017_WYG_021-39b>¶
黄金勺前馬之禮¶
　王氏曰馬行地無疆而駒尤徤黄地之色故飾之以¶
　祭¶
凡國之使者共其幣馬註使者所用私覿¶
凡軍事物馬而頒之註軍事物馬齊其力也¶
　疏上朝㑹言毛馬鄭云齊其色此軍事言物馬鄭云¶
　齊其力物即是色而云齊力當與上文互以見義欲¶
　見皆有力有色也　雜説云甸出革車一乗馬四匹¶
<pb:KR1d0017_WYG_021-40a>¶
　則馬亦民自備也而校人凡軍事物馬而頒之頒官¶
　府卿大夫共軍家者不然校人六廄凡三千四百匹¶
　安得及庶民乎¶
等馭夫之祿註馭夫於趣馬僕夫為中舉中見上下¶
宫中之稍食註師圉府史以下也鄭司農云稍食曰廩¶
　王氏曰宫中之稍食則王馬有養成於内者故也¶
趣馬掌贊正良馬而齊其飲食簡其六節註贊佐也佐¶
正者謂校人臧僕講馭夫之時簡差也節猶量也差擇¶
<pb:KR1d0017_WYG_021-40b>¶
王馬以為六等¶
　疏六等即上種戎齊道田駑六種是也　劉氏曰三¶
　乗為皁而下士一人為之趣馬校人既物而乘之以¶
　為良矣乂從而贊正其有弗良也將戒五路謹擇之¶
　至矣齊其飲食欲其力之均也¶
掌駕説之頒註用馬之次第¶
　疏用馬當均勞逸故駕説須依次第　明齋王氏曰¶
　良馬以駕五路者趣馬所治止於三乗知之為詳故¶
<pb:KR1d0017_WYG_021-41a>¶
　掌贊而正其等不使間雜不齊六節謂行止進退馳¶
　驟之節舊説以為種戎齊道田駑此乃六物豈得為¶
　六節且此專指贊正良馬安得以駑馬雜之¶
辨四時之居治以聴馭夫註居謂牧庌所處治謂執駒¶
攻特之屬¶
　劉氏曰辨四時之居治者二月之後盛陽處外則在¶
　牧而有庌八月之後陽在地中則廄而有閑也　王¶
　氏曰以聴馭夫則惟馭夫之所役使也¶
<pb:KR1d0017_WYG_021-41b>¶
巫馬掌養疾馬而乗治之相醫而藥攻馬疾受財於校¶
人註乗謂驅步以發其疾知所疾處乃治之相助也¶
　疏巫知馬祟醫知馬疾疾則以藥治之祟則辨而祈¶
　之二者相須故巫助醫也云受財昔謂共祈具及藥¶
　直　王氏曰乗治者猶獸醫觀其所發而養之是也¶
　相醫而藥者葢其屬有醫四人其治疾則亦以藥攻¶
　焉然醫馬疾大抵以獸醫為主巫馬之用藥亦以相¶
　醫而已攻馬疾謂繋而治之葢其疾有藥不足以療¶
<pb:KR1d0017_WYG_021-42a>¶
　之者乃用攻焉猶痬醫所謂以毒藥攻之也¶
馬死則使其賈粥之入其布於校人註布泉也鄭司農¶
云賈謂其屬官小吏賈二人粥賣也¶
牧師掌牧地皆有厲禁而頒之註頒馬授圉者所牧處¶
　疏厲禁者不得使人輒牧牛馬也　劉氏曰牧地非¶
　一處度其年嵗水草之宜與其馬之衆寡而頒之¶
孟春焚牧註焚牧地以除陳生新草也¶
中春通淫註中春隂陽交萬物生之時可以合馬之牝¶
<pb:KR1d0017_WYG_021-42b>¶
牡也月令季春乃合累牛騰馬遊牝於牧秦時書也秦¶
地寒凉萬物後動¶
掌其政令凡田事贊焚萊註焚萊者山澤之虞¶
　王氏曰贊之令不得燬其應牧之處也¶
廋人掌十有二閑之政教以阜馬佚特教駣攻駒及祭¶
馬祖祭閑之先牧及執駒散馬耳圉馬註九者皆有政¶
教焉阜盛壯也詩云四牡孔阜鄭司農云馬三嵗曰駣¶
二嵗曰駒杜子春云佚當為逸𤣥謂逸者用之不使過¶
<pb:KR1d0017_WYG_021-43a>¶
勞安其血氣也教駣始乗習之也攻駒制其蹄齧者閑¶
之先牧先牧制閑者散馬耳以竹括押其耳頭動搖則¶
括中物後遂串習不復驚¶
　王氏曰圉馬以就牢籠也　祭馬祖執駒見校人職¶
正校人員選註校人謂師圉也正員選者選擇可偹員¶
者平之¶
　浚儀王氏曰汧渭之間未嘗無牧而非子獨能蕃息¶
　於周汧隴之間未嘗無牧而張萬嵗獨能蕃息於唐¶
<pb:KR1d0017_WYG_021-43b>¶
　此得人之效也　郝氏曰校人總馬政擇馬全善者¶
　偹五路之用也鄭謂校人為師圉恐非　王氏曰馭¶
　夫而下可以備員於校人而中其選者廋人差而正¶
　之也　按員選下即云八尺七尺等郝氏之説似長¶
　但員字無著落今並王氏説俱采以備參¶
馬八尺以上為龍七尺以上為騋六尺以上為馬¶
　王氏曰八尺以上天子以備五路者月令所謂駕蒼¶
　龍也七尺以上諸侯之上駟詩所謂騋牝三千也六¶
<pb:KR1d0017_WYG_021-44a>¶
　尺以上常馬耳¶
圉師掌教圉人養馬春除蓐釁廄始牧夏庌馬冬獻馬¶
射則充椹質茨牆則剪闔註蓐馬兹也馬既出而除之¶
新釁焉神之也¶
　劉氏曰冬寒以草藉馬曰蓐春則除之去其薉也釁¶
　廄辟去邪氣也　或曰始牧春草生始出牧也¶
春秋傳曰凡馬日中而出日中而入𤣥謂庌廡也廡所¶
以庇馬凉也¶
<pb:KR1d0017_WYG_021-44b>¶
　疏左氏傳莊二十九年春新延廄書不時也延廄當¶
　於秋分時故云凡馬日中而出日中而入謂春秋分¶
　也今之孟春新延廄故云不時　明齋王氏曰教養¶
　馬之事非一而温凉出入之失時尤其大患故特舉¶
　之　或曰獻馬從校人獻也¶
充猶居也茨葢也闔苫也椹質翦闔圉人所習也¶
　劉氏曰椹質盤草以代侯也司弓矢云射甲革椹質¶
　　王氏曰次草謂之茨詩云牆有茨苫謂之闔以剉¶
<pb:KR1d0017_WYG_021-45a>¶
　草為苫則葢而用之也　某氏曰充供也闔亦葢也¶
　翦闔翦其亂草　王氏曰圉師庌馬習於苫葢之事¶
　故因而役之¶
圉人掌養馬芻牧之事以役圉師註役者圉師使令焉¶
凡賓客喪紀牽馬而入陳註賓客之馬王所以賜之者¶
詩云雖無予之路車乗馬喪紀之馬啟後所薦馬¶
　或曰啟謂啟殯　劉氏曰賓客陳之於館喪紀陳之¶
　於廟¶
<pb:KR1d0017_WYG_021-45b>¶
廞馬亦如之註廞馬遣車之馬人捧之亦牽而入陳¶
職方氏掌天下之圖以掌天下之地辨其邦國都鄙四¶
夷八蠻七閩九貉五戎六狄之人民與其財用九榖六¶
畜之數要周知其利害註天下之圖如今司空輿地圖¶
也鄭司農云東方曰夷南方曰蠻西方曰戎北方曰貉¶
狄𤣥謂閩蠻之别也國語曰閩芉蠻矣四八七九五六¶
周之所服國數也財用泉榖貨賄也利金錫竹箭之屬¶
害神姦鑄鼎所象百物也¶
<pb:KR1d0017_WYG_021-46a>¶
　俊卿章氏曰周天下方千里者九大概與四夷八蠻¶
　七閩九貉五戎六狄并言之其實諸侯封守不如是¶
　之廣以王制攷之西不盡流沙南不盡衡山東不盡¶
　東海北不盡恒山凡四海之内斷長補短方三千里¶
　是天子壤地之實也其間亦有戎狄錯居其中如魯¶
　徐戎之類是也又荆椘之地在江漢之間自楚以南¶
　悉為百越之地而衡山在楚之極南安在天子之封¶
　内耶舉一隅則四方可知矣　東坡蘇氏指掌圖序¶
<pb:KR1d0017_WYG_021-46b>¶
　昔蘇秦按此以説諸侯而知六國有十倍之勢蕭何¶
　藏此以相髙祖而知天下阸塞之所在聚米為象馬¶
　援以度隗囂建樓以畫徳裕以服南詔藩鎮彊梁於¶
　河北而險要詳於吉甫先零跋扈於隴西而地形上¶
　於充國規制華夷靡不憑此　臨川王氏曰大司徒¶
　掌建邦之土地之圖以天下之圖知九州之地域廣¶
　輪之數則其掌者特圖而已職方氏掌天下之圖以¶
　掌天下之地則其所掌非特圖也又掌其地焉邦國¶
<pb:KR1d0017_WYG_021-47a>¶
　諸侯之國也都鄙邦國之采地也東方曰夷其種有¶
　四南方曰蠻其種有八東南曰閩其種有七西北曰¶
　貉其種有九西方曰戎其種有五北方曰狄其種有¶
　六自邦國都鄙至於夷蠻閩貉戎狄雖有内外之殊¶
　然先王之政一視而同仁其人民之所聚財用之所¶
　出九榖之所生六畜之所産其數要不可以不辨也¶
　其利害不可以不知也數則列而計之也要則總而¶
　計之也利則凡可以利人者也害則凡可以害人者¶
<pb:KR1d0017_WYG_021-47b>¶
　也周知其利害則將以興其利而除其害也　雜説¶
　掌天下之地圖而隸於司馬何也謹之也戰國策士¶
　每言窺周室則可以按圖籍争天下漢大將軍王鳯¶
　亦云太史公書有地形阨塞不宜在諸侯王然則古¶
　人圖志雖司徒營之即藏之司馬祕不得見所以弭¶
　姦而防患也蕭何入秦獨收圖書自漢掌之司空浸¶
　以泄露當時如淮南王皆按輿地圖謀變以此知古¶
　人之慮逺矣　浚儀王氏曰易氏曰大司徒所謂圖¶
<pb:KR1d0017_WYG_021-48a>¶
　者周知九州地域廣輪之數為建國分封之地職方¶
　氏所掌不特九州而已凡中國夷狄畫為九畿皆以¶
　圖而籍之故曰掌天下之圖¶
乃辨九州之國使同貫利註貫事也¶
　劉氏曰辨九州之國使同貫利者四方人民好惡之¶
　不同財用有無之不等必周知其利害貫而通之使¶
　有無之相易也善惡之相濟也一天下之財用養天¶
　下之人民俾同享其利焉其山能出雲雨以生萬物¶
<pb:KR1d0017_WYG_021-48b>¶
　鎮安於一州者曰鎮水瀦而不流以生蒲魚者曰澤¶
　水涸不耕而生草木者曰藪水流而趨海者曰川水¶
　尤深積而成淵者曰浸其民資之以生者曰利其衆¶
　待之以為養者曰畜其土宜之以為食者曰穀八者¶
　九州之民仰之以為生者也九州之邦國仰之以為¶
　富者也苟不周知其數要則天下之民不得而同其¶
　貫利矣得以同貫其利則雖四夷與中國亦得資其¶
　有以濟其乏是以九服安於其土而不失乎養也¶
<pb:KR1d0017_WYG_021-49a>¶
　潛谿鄧氏曰職方掌天下之地圖辨九州之國司險¶
　固為守也宜殫精於險固之守矣乃其職在辨人民¶
　男女之所産山鎮澤藪川浸之財用與夫九穀六畜¶
　之數要任人民府萬物阜財有用使同貫利而已藏¶
　用於無形是王道也以其職以所能不强其不及制¶
　其貢以所有不强其所無主於生民是王道也　愚¶
　按聖王不作則邦國都鄙相戕相賊有蠻夷貉狄之¶
　勢聖王在上則不唯四夷享中國聖人之慶而邦國¶
<pb:KR1d0017_WYG_021-49b>¶
　都鄙未嘗不得四夷貫利之用葢稲黍之不能不異¶
　宜也獷悍剽疾之不能不異稟也天地無如之何而¶
　聖人則使之同貫易曰裁成天地之道輔相天地之¶
　宜以左右民中庸所謂天之所覆地之所載日月所¶
　照霜露所隊凡有血氣莫不尊親此之謂矣¶
東南曰揚州其山鎮曰㑹稽其澤藪曰具區其川三江¶
其浸五湖其利金錫竹箭其民二男五女其畜宜鳥獸¶
其穀宜稻註鎮名山安地徳者也㑹稽在山隂大澤曰¶
<pb:KR1d0017_WYG_021-50a>¶
藪具區五湖在吳南浸可以為陂灌溉者錫鑞也箭篠¶
也鳥獸孔雀鸞鵁鶄犀象之屬¶
　疏自此以下陳九州之事總為三道陳之先從南方¶
　起葢取尊於陽方周改禹貢以徐梁二州合之於雍¶
　青分冀州地以為幽并東南曰揚州次正南曰荆州¶
　周之西南不置州統屬雍州即次河南曰豫州為一¶
　道也次正東曰青州次河東曰兖州次正西曰雍州¶
　為二道又次東北曰幽州次河内曰冀州正北曰并¶
<pb:KR1d0017_WYG_021-50b>¶
　州為三道　薛氏曰以職方攷之九州山鎮五州五¶
　鎮各正其方當以岳名之所謂五岳兖之岱荆之衡¶
　雍之岳并之恒豫之華是也四州四鎮不可以岳名¶
　也直謂之鎮而已所謂四鎮青之沂山幽之醫無閭¶
　冀之霍山揚之㑹稽是也四鎮五岳總言之皆山鎮¶
　也　王氏曰禹貢惟金三品瑤琨篠簜則金錫竹箭¶
　固揚州所産也　按具區禹貢謂之震澤爾雅注吳¶
　越之間有具區今吳縣南太湖即震澤也三江禹貢¶
<pb:KR1d0017_WYG_021-51a>¶
　謂婁江東江松江季氏圖則以為大江呉江錢塘為¶
　三江至五湖之説尢不一季氏圖云五湖彭蠡洞庭¶
　巣湖太湖鑑湖或謂即太湖别名周行五百餘里故¶
　名五湖其圖經韋昭義興記種種所載各别從季氏¶
　圖所稱則彭蠡洞庭宜屬荆州具區既見不宜五湖¶
　復列太湖至以周行五百里專指太湖為五湖似尤¶
　非通論¶
正南曰荆州其山鎮曰衡山其澤藪曰雲瞢其川江漢¶
<pb:KR1d0017_WYG_021-51b>¶
其浸潁湛其利丹銀齒革其民一男二女其畜宜鳥獸¶
其穀宜稻註衡山在湘南雲瞢在華容潁出陽城宜屬¶
豫州在此非也湛未聞齒象齒也革犀兕革也杜子春¶
云湛讀當為人名湛之湛湛或為淮¶
　王氏曰江漢禹貢所謂荆州江漢朝宗於海詩所謂¶
　滔滔江漢南國之紀是已　王氏曰禹貢荆之厥貢¶
　羽毛齒革惟金三品與夫砥礪砮丹則丹銀齒革固¶
　荆州産也　或曰丹朱砂也¶
<pb:KR1d0017_WYG_021-52a>¶
河南曰豫州其山鎮曰華山其澤藪曰圃田其川滎雒¶
其浸波溠其利林漆絲枲其民二男三女其畜宜六擾¶
其穀宜五種註華山在華隂圃田在中牟滎兖水也出¶
東垣入於河泆為滎滎在滎陽¶
　某氏曰滎與濟水同出王屋東流為濟南渡河溢為¶
　滎澤¶
波讀為播禹貢曰滎播既都春秋傳曰楚子除道梁溠¶
營軍臨隨則溠宜屬荆州在此非也林竹木也六擾馬¶
<pb:KR1d0017_WYG_021-52b>¶
牛羊豕犬雞五種黍稷菽麥稻¶
　王氏曰禹貢豫之厥貢漆絲絺紵則林漆絲枲固豫¶
　州所産也　某氏曰畜穀獨全者土氣正中也¶
正東曰青州其山鎮曰沂山其澤藪曰望諸其川淮泗¶
其浸沂沭其利蒲魚其民二男二女其畜宜雞狗其穀¶
宜稻麥註沂山沂水所出也在蓋望諸明都也在睢陽¶
沭出東莞¶
　疏望諸即孟諸也爾雅曰宋有孟諸按禹貢淮出桐¶
<pb:KR1d0017_WYG_021-53a>¶
　柏泗水在魯國出濟隂乗氏　集説禹貢海岱及淮¶
　惟徐州又曰淮沂其乂葢周公以徐為青州故也¶
　按禹貢泗濱浮磬淮夷蠙珠暨魚¶
河東曰兖州其山鎮曰岱山其澤藪曰大野其川河泲¶
其浸廬維其利蒲魚其民二男三女其畜宜六擾其穀¶
宜四種註岱山在博大野在鉅野廬維當為雷雍字之¶
誤也禹貢曰雷夏既澤雍沮㑹同雷夏在城陽四種黍¶
稷稻麥¶
<pb:KR1d0017_WYG_021-53b>¶
　泲與濟同¶
正西曰雍州其山鎮曰嶽山其澤藪曰弦蒲其川涇汭¶
其浸渭洛其利玉石其民三男二女其畜宜牛馬其穀¶
宜黍稷註嶽吳嶽也及弦蒲在汧涇出涇陽汭在豳地¶
詩大雅公劉曰汭㘲之即洛出懐徳鄭司農云弦或為¶
汧蒲或為浦¶
　疏按地理志吳山在汧西有弦蒲之藪汧水出焉西¶
　北入渭渭出鳥䑕山也洛出懐徳者詩云瞻彼洛矣¶
<pb:KR1d0017_WYG_021-54a>¶
　是也與禹貢導洛自熊耳者别　或曰禹貢黒水西¶
　河惟雍州涇屬渭汭厥貢球琳琅玕¶
東北曰幽州其山鎮曰醫無閭其澤藪曰貕養其川河¶
泲其浸菑時其利魚鹽其民一男三女其畜宜四擾其¶
穀宜三種註醫無閭在遼東貕養在長廣¶
　或曰輿地廣志云今萊陽縣有奚養津¶
菑出萊蕪時出般陽四擾馬牛羊豕三種黍稷稻¶
　疏幽州之河泲亦與兖同者葢兗在河東北二州相¶
<pb:KR1d0017_WYG_021-54b>¶
　連皆有河泲也葢禹貢又北播為九河同為逆河入¶
　於海導沇水東流為濟則幽兗皆河濟所經之地也¶
河内曰冀州其山鎮曰霍山其澤藪曰揚紆其川漳其¶
浸汾潞其利松柏其民五男三女其畜宜牛羊其穀宜¶
黍稷註霍山在彘揚紆未聞漳出長子汾出汾陽潞出¶
歸徳¶
正北曰并州其山鎮曰恒山其澤藪曰昭餘祁其川虖¶
池嘔夷其浸淶易其利布帛其民二男三女其畜宜五¶
<pb:KR1d0017_WYG_021-55a>¶
擾其穀宜五種註恒山在上曲陽昭餘祁在鄔虖池出¶
鹵城嘔夷祁夷與出平舒淶出廣昌易出故安五擾馬¶
牛羊犬豕五種黍稷麥菽稻也此州界揚荆豫兗雍冀¶
與禹貢略同青州則徐州地幽并則青冀之北也無徐¶
梁凡九州及山鎮澤藪言曰者以其非一曰其大者耳¶
　薛氏曰凡九州之土髙者宜黍稷下者宜稻麥山氣¶
　多男澤氣多女東南多絲纊西北多織皮先王之於¶
　民因其東西南北之異方山澤川浸之異宜男女異¶
<pb:KR1d0017_WYG_021-55b>¶
　數玉石異産黍稷稻粱之異種丹漆絲枲之異利廣¶
　谷異制民生異俗為之修其教而不易其俗齊其政¶
　而不易其宜山者不使居川澤者不使居中原騂剛¶
　之地糞種不以羊赤緹之地糞種不以牛然後五方¶
　之民各安其性樂其業而無偏弊之患矣　明齋王¶
　氏曰愚按九州分立與虞書禹貢異者葢禹主於治¶
　水幽并營皆北方廣莫之地罹水患少故幽并統於¶
　冀營統於青而止九州舜時四夷來王封域極廣肇¶
<pb:KR1d0017_WYG_021-56a>¶
　十有二州後有作者不可及矣周時大約與舜同但¶
　淮與大野在禹貢為徐州之川澤而職方青州之川¶
　淮泗兖州之澤大野是以徐而入青兖矣華陽璆鐵¶
　砮磬在禹貢為梁州之山與貢也而職方豫州之山¶
　華雍州之利玉石是以梁而入雍豫矣此為不同耳¶
　然無徐州者葢洪水之害唯河為大禹於其下流施¶
　功為多故建徐州周時碣石淪於海正東之地不及¶
　於虞故有青兖則雖革徐州而東方為無空若無梁¶
<pb:KR1d0017_WYG_021-56b>¶
　州則西南輿地似於缺然何也夫天地之化開之有¶
　漸始西北而次東北次東南次正南故上古聖人皆¶
　出於北方周家世居西土文王之化延及江漢正荆¶
　州之地武王伐紂而庸蜀羌髳景從是乃梁州以及¶
　於徼外之地然其中未歸化者則甚衆故周公以其¶
　施貢所及者則分屬於荆雍豫而其不及以政者亦¶
　不入於職方也方今財賦文獻多出南方雖閩越南¶
　粤自古所謂夷狄者今悉與中土無異獨西南之地¶
<pb:KR1d0017_WYG_021-57a>¶
　但為來王之國而時背叛者宜周公於此不置州屬¶
　也夫聖人之教不先天以開人亦不棄天以從人西¶
　南之域開之有時是故不能彊之以俟後聖也乃若¶
　北方營州醫無閭冀州河套之内等地正職方氏所¶
　謂穀宜三種畜宜四擾而在九服之内其外則為九¶
　貊六狄亦皆内屬而周知其民物之數者自周徳之¶
　衰而為北漠之所竊據秦人不知守在四夷之道為¶
　長城以限之遂使肥美之地與兖豫等者悉淪於沙¶
<pb:KR1d0017_WYG_021-57b>¶
　漠不毛之域自漢以來欲為控禦之莢者已為大事¶
　而不思生聚教訓以經畧吾之九服乃分内事是不¶
　免於棄天也¶
乃辨九服之邦國方千里曰王畿其外方五百里曰侯¶
服又其外方五百里曰甸服又其外方五百里曰男服¶
又其外方五百里曰采服又其外方五百里曰衛服又¶
其外方五百里曰蠻服又其外方五百里曰夷服又其¶
外方五百里曰鎮服又其外方五百里曰藩服註服服¶
<pb:KR1d0017_WYG_021-58a>¶
事天子也詩云侯于周服¶
　周語祭公謀父曰先王之制邦内甸服邦外侯服侯¶
　衛賓服蠻夷要服戎翟荒服甸服者祭侯服者祀賓¶
　服者享要服者貢荒服者王日祭月祀時享嵗貢終¶
　王襄王曰先王規方千里以為甸服其餘以均分公¶
　侯伯子男使各有寕宇　丘氏曰周制九服而周官¶
　唯曰六服羣辟罔不承徳又曰五服一朝者葢衛服¶
　之外雖制之服而不必其來故武城敘諸侯之助祭¶
<pb:KR1d0017_WYG_021-58b>¶
　康誥稱諸侯之和㑹康王之誥陳諸侯之聴命止言¶
　五服而已　浚儀王氏曰王制凡九州千七百七十¶
　三國天子之元士諸侯之附庸不與注禹㑹諸侯於¶
　塗山執玉帛者萬國唯謂中國耳禹承堯舜而然要¶
　服之内地方七十里乃能容之夏衰夷狄内侵諸侯¶
　相并地減國少殷湯承之更制中國方三千里之界¶
　分為九州而建千七百七十三國周公復唐虞之舊¶
　域分其五服為九其要服之内亦方七千里而因殷¶
<pb:KR1d0017_WYG_021-59a>¶
　諸侯之數廣其土増其爵孝經説曰周千八百諸侯¶
　布列五千里内正義謂治水之後舊域許謹以漢地¶
　攷之自黒水至東海衡山之陽至朔方經略萬里¶
　又曰周官六服羣辟注周禮九服此惟言六者夷鎮¶
　蕃在九州之外王者於夷狄羈縻而已不可同華夏¶
　六服惟言侯甸者二服去圻最近六年五服一朝周¶
　禮無此法孔以五服為侯甸男采衛葢以要服逺不¶
　能常及期故不數　又曰晉志帝堯時禹平水土為¶
<pb:KR1d0017_WYG_021-59b>¶
　九州虞舜登庸表提類而分區宇判山河而考疆域¶
　冀北創并部之名燕齊起幽營之號書所謂肇十有¶
　二州封十有二山也周成王時改作禹貢徐梁入於¶
　青雍冀野析於幽并職方均天下之土以周厥利保¶
　章辨九州之野皆有分星東南曰揚正南曰荆河南¶
　曰豫正東曰青河東曰兖正西曰雍東北曰幽河内¶
　曰冀正北曰并　蔡氏曰今按每服五百里五服則¶
　二千五百里南北東西相距五千里故益稷篇言弼¶
<pb:KR1d0017_WYG_021-60a>¶
　成五服至於五千然堯都冀州冀之北境并雲中涿¶
　易亦恐無二千五百里藉使有之亦皆沙漠不毛之¶
　地而東南財賦所出則反棄於要荒以地勢攷之殊¶
　未可曉但意古今地土盛衰不同當舜之時冀北之¶
　地未必荒落如後世耳亦猶閩浙之間舊為蠻夷淵¶
　藪而今富庶繁衍遂為上國土地興廢不可以一時¶
　概也周制九畿曰侯甸男采衛蠻夷鎮蕃每畿亦五¶
　百里而王畿又不在其中并之則一方五千里四方¶
<pb:KR1d0017_WYG_021-60b>¶
　相距為萬里葢倍禹服之數也漢地志亦言東西九¶
　千里南北一萬三千里先儒皆疑禹服之狹而周漢¶
　地廣或以周服里數皆以方言或以古今尺有長短¶
　或以為禹直方計而後世以人迹屈曲取之要之皆¶
　非的論葢禹聲教所及則地盡四海而其疆理則止¶
　以五服為制至荒服之外又别為區畫如所謂咸建¶
　五長是已周漢則盡其地之所至而疆畫之也　漁¶
　仲鄭氏曰禹貢有五服各服五百里是禹之時地方¶
<pb:KR1d0017_WYG_021-61a>¶
　五千里職方有九服亦各五百里并王畿千里則周¶
　之時地方萬里矣五服九服之制雖若不同詳攷制¶
　度無不相合禹之五服各五百里自其一面而數之¶
　職方九服各五百里自其两面而數之也周之王畿¶
　即禹之甸服各方千里禹貢之甸服五百里據一面¶
　而數之周畿千里不在九服之内王畿之外定制為¶
　九服各五百里以兩面相方而數之大抵周之王畿¶
　即禹之甸服周之侯甸即禹之侯服周之男采即禹¶
<pb:KR1d0017_WYG_021-61b>¶
　之綏服周之衛蠻即禹之要服周之鎮夷即禹之荒¶
　服大率二畿當一服而周人鎮服之外又有五百里¶
　之藩服去王城二千五百里乃九州之外地增於禹¶
　貢五百里而已故行人之職其言九州之外謂之藩¶
　服則九州之外又有五百里之藩服明矣且禹貢五¶
　服而止周人必加以藩服五百里何也求之禹貢亦¶
　莫不然禹貢既敘五服又曰東漸於海西被於流沙¶
　朔南暨聲教訖於四海是九州之外地也又如益稷¶
<pb:KR1d0017_WYG_021-62a>¶
　曰弼成五服至於五千州十有二師外薄四海咸建¶
　五長謂四海之外各建諸侯為之長豈非周之藩服¶
　乎詳攷制度無不相合求之里數未始不同先儒有¶
　禹加弼萬里周斥大封疆之説後人又為圖以實之¶
　皆攷古未精耳然尚書之周官周禮之行人又有六¶
　服承弼六服一朝之文何也葢王巡守及於六服六¶
　服之外夷服鎮服即禹之荒服言六服則不及夷鎮¶
　言九州之内則不及藩鎮明矣如此不特見二畿當¶
<pb:KR1d0017_WYG_021-62b>¶
　一服藩服當四海之外今制而為圖則周之王畿有¶
　鄉遂稍縣都即禹之甸服納總秸銍粟米之地周之¶
　侯服即禹采男之地周之男服即禹揆文教之地周¶
　之采服即禹奮武衛之地周之衛服即禹三百里夷¶
　之地周之要服即禹二百里蔡之地周之夷服即禹¶
　三百里蠻之地周之鎮服即禹二百里流之地周之¶
　藩服即禹九州之外地¶
凡邦國千里封公以方五百里則四公方四百里則六¶
<pb:KR1d0017_WYG_021-63a>¶
侯方三百里則七伯方二百里則二十五子方百里則¶
百男以周知天下註一州之中以其千里封公則可四¶
又以其千里封侯則可六又以其千里封伯則可十一¶
云七伯者字之誤也又以其千里封子則可二十五又¶
以其千里封男則可百¶
　王先生曰按禮記疏云職方氏方千里封公以方五¶
　百則四公注云每事言則者殺也是不實封必知不¶
　實封者以每州有四公八州則三十二公周之上公¶
<pb:KR1d0017_WYG_021-63b>¶
　惟杞宋耳故知非實封也　朱子語錄曰向來君舉¶
　進制度説周禮封疆方五百里是周圍五百里徑只¶
　百二十五里方四百里者徑只百里方三百里徑只¶
　七十五里方二百里徑只五十里方百里者徑只二¶
　十五里自竒其説與王制等語相合然本文方千里¶
　之地以封公則四公以封侯則六侯以封伯則七伯¶
　以封子則二十五子以封男則百男其地已有定數¶
　此説如何可通况男國二十五里之小則國君即今¶
<pb:KR1d0017_WYG_021-64a>¶
　之一耆長耳何以為國君　薛氏圖云邦國有正封¶
　之地有廣封之地公侯方百里伯七十里子男五十¶
　里此正封也諸侯之地封疆方五百里侯四百里伯¶
　三百里子二百里男百里此廣封也職方兼附庸之¶
　地而言之廣封者也然以邦國千里計之方四百里¶
　則六侯餘四百里方三百里則十一伯餘百里何也¶
　葢地勢不能常如棊局之方特因侯伯之爵以里數¶
　封之而已餘里無所餘焉職方氏舉其大數然也周¶
<pb:KR1d0017_WYG_021-64b>¶
　制天下之地凡五千五百里一千為王畿一千五百¶
　里為夷鎮藩之服封諸侯之地則三千里而已今此¶
　封公侯伯子男地各千里合而數之則六千里何也¶
　葢職方氏特言封疆之數非有地里如此廣也鄭氏¶
　謂九州之界方七千里七七四十九凡千里者四十¶
　九其一為畿内餘四十八州各有方千里者六以封¶
　公侯伯子男之地誤矣¶
凡邦國小大相維註大國比小國小國事大國各有屬¶
<pb:KR1d0017_WYG_021-65a>¶
相維聨也¶
　疏王制云五國以為屬屬有長十國以為連連有帥¶
　三十國以為卒卒有正二百一十國以為州州有伯¶
　彼雖是殷之諸侯亦各有屬相維聨故鄭據而言也¶
王設其牧註選諸侯之賢者為牧使牧理之¶
　王氏曰九州之牧也¶
制其職各以其所能註牧監參伍之屬用能所任秩次¶
制其貢各以其所有註國之地物所有¶
<pb:KR1d0017_WYG_021-65b>¶
　雜説三代牧守更代諸侯世襲權皆出於上如周初¶
　時荆州牧蔡叔其後則申侯豫州牧管叔其後則虢¶
　公周公君陳畢公迭居東郊宣王中興但理㑹牧伯¶
　而已故韓侯在韓召虎在淮申伯在荆方叔在齊漢¶
　諸侯王自景武後若寄君然已不足言至唐藩鎮則¶
　是舉五侯九伯汝實征之之事而付之世襲之人其¶
　弊有不可勝言者矣¶
王將巡守則戒於四方曰各修平乃守攷乃職事無敢¶
<pb:KR1d0017_WYG_021-66a>¶
不敬戒國有大刑註乃猶女也守謂國竟之内職事所¶
當共具¶
　王氏曰王巡守則諸侯各朝於方嶽之下故戒於四¶
　方也修平乃守則諸侯所守之土也攷乃職事則諸¶
　侯所治之職也故曰天子適諸侯曰巡守巡守者巡¶
　所守也諸侯朝於天子曰述職述職者述所職也¶
及王之所行先道帥其屬而巡戒令註先道先由王所¶
從道居前行其前日所戒之令¶
<pb:KR1d0017_WYG_021-66b>¶
　王氏曰乃守若土地辟田野治之類將至而先戒之¶
　使之豫偹既至而前巡之攷其不法¶
王殷國亦如之註殷猶衆也十二嵗王若不巡守則六¶
服盡朝謂之殷國其戒四方諸侯與巡守同¶
　疏王有故不巡守於方岳之下則春東方盡來夏南¶
　方盡來秋西方盡來冬北方盡來王待之亦各於其¶
　時在國外為壇行朝覲盟載之法殷國所在無常或¶
　在畿内國城外或向畿外諸侯之國行之故有戒令¶
<pb:KR1d0017_WYG_021-67a>¶
　之事　集説陳氏博議自古封建之法天下至廣難¶
　以統一故五載一巡守以一風俗以通民情至周而¶
　五載一巡守既不能行故置職方氏撢人訓方氏之¶
　官以通達上下使無壅蔽逮漢或遣謁者循行天下¶
　是亦得周公之遺意也自元封五年初置刺史每以¶
　秋分行部以詔書六條察郡國舉不法而後天下民¶
　情利害其壅遏通達皆係於刺史之手而上或不得¶
　以聞之宣元以後稍還古意天子則有郎官之出宰¶
<pb:KR1d0017_WYG_021-67b>¶
　相則有掾吏之行上下相察莫之或匿如元帝詔條¶
　責于定國曰郎有從東方來者言民父子相棄丞相¶
　御史案事之吏匿而不言耶將從東方來加増之耶¶
　何以錯謬至是定國皇恐自劾是丞相隠之天子而¶
　不知郎吏已得以上聞如魏相敕掾吏案事郡國輒¶
　白四方異聞或有逆賊風雨災異郡不上達相輒奏¶
　言之是郡國欲隠之宰相而不知掾吏已得以上達¶
　民情既通上下不壅則治可為也¶
<pb:KR1d0017_WYG_021-68a>¶
土方氏掌土圭之灋以致日景註致日景者夏至景尺¶
有五寸冬至景丈三尺其間則日有長短¶
以土地相宅而建邦國都鄙註土地猶度地知東西南¶
北之深而相其可居者宅居也¶
以辨土宜土化之灋而授任地者註土宜謂九穀稙穉¶
所宜也土化地之輕重糞種所宜用也任地者載師之¶
屬¶
王巡守則樹王宫註為之藩羅¶
<pb:KR1d0017_WYG_021-68b>¶
　某氏曰佐掌舍為之　王氏曰大司徒掌建邦國及¶
　土宜之法土方氏皆輔相之但司徒草人所掌止於¶
　王畿而土方氏所掌則及於四方故名官以土方氏¶
　焉¶
懷方氏掌來逺方之民致方貢致逺物而送逆之達之¶
以節註逺方之民四夷之民也諭徳延譽以來之¶
　疏曉諭以王之徳美又延引以王之美譽以招來之¶
逺物九州之外無貢灋而至者¶
<pb:KR1d0017_WYG_021-69a>¶
　疏致方貢謂六服諸侯又云致逺物宜是蕃國　劉¶
　氏曰逺人不服則修文徳以來之是懐萬方以成蓼¶
　蕭之化者聖王之事也逺人既來則懐方氏掌其送¶
　逆道路之給而開之以道徳仁義之化悦之以聖人¶
　中和禮樂之方陳之以位天地和隂陽之本感之以¶
　致神祗遂生育之義使之心懐而誠服踴躍於内向¶
　而不知其已者也　明齋王氏曰方貢若六服之外¶
　蕃國猶在貢獻之數者逺物若越裳肅慎其國尤逺¶
<pb:KR1d0017_WYG_021-69b>¶
　不在貢獻之數故曰逺物也¶
逹民以旌節達貢以璽節¶
治其委積館舍飲食註續食其徃來¶
　王氏曰治其委積所以備其用治其館舍所以安其¶
　居治其飲食所以順其嗜好　王氏曰四夷之來各¶
　有其方諸侯若非其人應之不得其道其為中國之¶
　累大矣來則逆之去則送之以為禮也達之以節使¶
　行無稽滯治其委積館舍飲食使之居處安而食用¶
<pb:KR1d0017_WYG_021-70a>¶
　足所謂來之之道如此葢非求其來但有以待之示¶
　無外之意耳¶
合方氏掌達天下之道路註津梁相凑不得陷絶¶
通其財利註茂遷其有無¶
同其數器註權衡不得有輕重¶
壹其度量註丈尺釡鍾不得有大小¶
　按摯虞傳陳勰掘地得古尺尚書奏今尺長於古尺¶
　宜以古為正潘岳以為不宜改虞駮曰今尺長於古¶
<pb:KR1d0017_WYG_021-70b>¶
　尺幾於半寸樂府用之律呂不合史官用之厯象失¶
　占醫局用之孔穴乖錯宜如所奏¶
除其怨惡註怨惡邦國相侵虐¶
同其好善註所好所善謂風俗所髙尚¶
　雜説同其好善所以一道徳而同風俗　愚按除其¶
　怨惡同其好善所謂同其好惡是也¶
訓方氏掌道四方之政事與其上下之志註道猶言也¶
為王説之四方諸侯也上下君臣也¶
<pb:KR1d0017_WYG_021-71a>¶
誦四方之傳道註傳道世世所傳説徃古之事也為王¶
誦之若今論聖徳堯舜之道矣¶
正嵗則布而訓四方註布告以教天下使世知所善惡¶
而觀新物註四時於新物出則觀之以知民志所好惡¶
志淫行辟則當以政教化正之¶
　疏若王制云命市納賈以知民之所好惡志淫行僻¶
　則當以政教化正之與此為類故鄭云以繹經也¶
　雜説先知覺後知先覺覺後覺則易昬為明易惡為¶
<pb:KR1d0017_WYG_021-71b>¶
　善變化氣質如螟蛉之肖蜾臝新物如舊染汚俗咸¶
　與維新也　王氏曰夫訓方氏道四方之政事與上¶
　下之志誦其傳道則有以資王見聞而王之所聞益¶
　聰所見益明矣正嵗則布而訓四方正嵗一嵗之始¶
　也既誦以所道又訓以所誦察其志好而訓焉如是¶
　則四方之逺所聞無非正言所見無非正行而道徳¶
　由之一風俗由之同矣夫先王所以致天下之大順¶
　而以由國為一人者吾何容心哉置官設屬使取四¶
<pb:KR1d0017_WYG_021-72a>¶
　方之善以同之而已¶
形方氏掌制邦國之地域而正其封疆無有華離之地¶
使小國事大國大國比小國註杜子春云離當為雜𤣥¶
謂華讀為&KR0992;哨之&KR0992;正之使不&KR0992;邪離絶¶
　疏形方氏主知四方土地形勢故使掌作邦國之地¶
　域大小形勢又當正其封疆勿使相侵地有&KR0992;邪離¶
　絶逓相侵人則不正故今正之&KR0992;者两頭寛中狹邪¶
　者謂一頭寛一頭狹云&KR0992;哨之&KR0992;者投壺禮主人云¶
<pb:KR1d0017_WYG_021-72b>¶
　枉矢哨壺是不正之義故讀從之　臨川王氏曰析¶
　而不絶為華絶而不屬為離正其封疆使無有華離¶
　之地則小國易以守大國難以侵人各有其土宇而¶
　無交争之患矣　王氏曰大司徒凡建邦國以土圭¶
　土其地而制其域自諸公至子男其封疆各有多寡¶
　之數形方氏之職掌制邦國之地域而正其封疆凡¶
　以成大司徒之事而已　劉氏曰大司馬建邦國之¶
　九法有均守平則以安邦國之法則形方氏正其封¶
<pb:KR1d0017_WYG_021-73a>¶
　疆不使相侵而無有華離是也有比小事大以和邦¶
　國之法則形方氏小國事大國大國比小國是也大¶
　國不比於小國則侵其封疆而有華離矣正之弗從¶
　然後詔於大司馬而九伐行焉聖人於征伐必有其¶
　漸不得已而後行也　愚按註疏釋華離義似太鑿¶
　王明齋云華者分析如華瓣也正與介甫析而不絶¶
　解合然形如華瓣則易侵而勢若犬牙則難動又何¶
　也意威福之柄所以親諸侯者固别有所操與¶
<pb:KR1d0017_WYG_021-73b>¶
山師掌山林之名辨其物與其利害而頒之於邦國使¶
致其珍異之物註山林之名與物若岱畎絲枲嶧陽孤¶
桐矣利其中人用者害毒物及螫噬之蟲獸¶
　疏此山師及下川師原師等皆是遙掌畿外邦國之¶
　内山川原隰之等使出税珍異以供王家也禹貢青¶
　州云岱畎絲枲畎谷也岱山之谷有之徐州云嶧陽¶
　孤桐孤特也嶧山之陽特生之桐中為琴瑟　劉氏¶
　曰頒其名數於邦國致之於王以供膳羞服用也既¶
<pb:KR1d0017_WYG_021-74a>¶
　曰珍異之物則非貢賦所及矣¶
川師掌川澤之名辨其物與其利害而頒之於邦國使¶
致其珍異之物註川澤之名與物若泗濱浮磬淮夷蠙¶
珠暨魚澤之萑蒲¶
　疏泗水之石可以為磬蠙珠珠名　明齋王氏曰旅¶
　獒之訓曰不貴異物民乃足不寳逺物則逺人格而¶
　此言致其珍異者葢物性不同自有非常之物可以¶
　療疾致用適欲用之不可必得故有則致之非以之¶
<pb:KR1d0017_WYG_021-74b>¶
　供玩好而為常貢也¶
邍師掌四方之地名辨其丘陵墳衍邍隰之名註地名¶
謂東原大陸之屬¶
　疏髙平曰原此雖以原為主除山林川澤四者餘丘¶
　陵墳衍原隰皆主之禹貢東原底平大陸既作　介¶
　甫王氏曰辨其名以知平陂燥濕辨其物以知肥磽¶
　媺惡¶
物之可以封邑者註物之謂相其土地可以居民立邑¶
<pb:KR1d0017_WYG_021-75a>¶
　王氏曰大司徒辨山林川澤丘陵墳衍原隰之名而¶
　辨其邦國都邑之數而溝封之而原師所掌如此亦¶
　以輔成司徒之事而已　王氏曰五地名物與土宜¶
　土化大司徒掌之此復掌之者制畿封國施貢分職¶
　簡稽鄉民皆司馬之事故職方諸屬掌之特詳　某¶
　氏曰此大司馬正邦國土地之政¶
匡人掌達灋則匡邦國而觀其慝使無敢反側以聴王¶
命註灋則八灋八則也邦國之官府都鄙亦用焉慝姦¶
<pb:KR1d0017_WYG_021-75b>¶
偽之惡也反側猶背違灋度也書曰無反無側王道正¶
直¶
　劉氏曰如是則諸侯之犯令陵政者暴内陵外者不¶
　陷於九伐矣¶
撢人掌誦王志道國之政事以巡天下之邦國而語之¶
註道猶言也以王之志與政事諭説諸侯使不迷惑¶
使萬民和説而正王面註面猶鄉也使民之心曉而正¶
鄉王¶
<pb:KR1d0017_WYG_021-76a>¶
都司馬掌都之士庶子及其衆庶車馬兵甲之戒令註¶
庶子卿大夫士之子車馬兵甲備軍發卒¶
　疏都王子弟所封及三公采地也司馬主其軍賦故¶
　云掌都之士庶子宫伯註云士適子庶子其支庶此¶
　都之士庶子亦然王家有軍事徵兵於采地都鄙則¶
　都司馬以書致於士庶子有此衆庶車馬兵甲之戒¶
　令士庶子受而行之　王氏曰衆庶凡在都之人民¶
以國灋掌其政學註政謂賦税也學修徳學道¶
<pb:KR1d0017_WYG_021-76b>¶
以聴國司馬註聴者受行其所徵為也國司馬大司馬¶
之屬皆是¶
　劉氏曰夫采地之卿大夫仕於王朝士庶子在外既¶
　不屬於宫伯大司樂則以國教胄子之法教之於其¶
　都之學及有軍旅之事徵兵於都鄙則以士庶子作¶
　其衆庶車馬兵甲而都司馬掌其戒令以聴於國大¶
　司馬奉其節制以進退攻討焉¶
家司馬亦如之註大夫家臣為司馬者春秋傳曰叔孫¶
<pb:KR1d0017_WYG_021-77a>¶
氏之司馬鬷戻曰我家臣也不敢知國¶
　疏按序官云家司馬各使其臣以正於公司馬鄭氏¶
　曰家卿大夫采地正猶聴也公司馬國司馬也卿大¶
　大之采地王不特置司馬各使其家臣為司馬主其¶
　地之軍賦徃聴政於王之司馬王之司馬其以王命¶
　來有事則曰國司馬　王氏曰都司馬掌大都小都¶
　之士庶子者也家司馬掌家邑亦如都司馬之事¶
　陳氏集説云都家皆畿内采地既有其地又有其民¶
<pb:KR1d0017_WYG_021-77b>¶
　又有其賄非王朝制其兵柄則將抗衡於上矣春秋¶
　楚子與若敖氏戰於滸與晉之六卿魯之三家宋之¶
　華氏其調發禁令悉自主之而國家弗敢問安得不¶
　與上競乎　丘氏曰古者國之子弟無時不知教無¶
　處不有學退在學校受教於司樂進在王朝受教於¶
　司保氏入而宿衛有宫伯按其在版者而教之出而¶
　守禦有都司馬掌其正學以教之出入進退教未嘗¶
　不行其間非若後世之教止於庠序而已　明齋王¶
<pb:KR1d0017_WYG_021-78a>¶
　氏曰都之士庶子謂孟仲兩卿而下五大夫衆士之¶
　適子庶子也衆庶應起徒役之人也車馬兵甲備車¶
　發卒也都司馬平時糾戒之無有違慢率令之使之¶
　興事則都家之君雖有數百乗之富而無不屬之王¶
　朝者矣然此但治其軍賦之事而已政若諸子之所¶
　掌學謂司士大司樂之所教都司馬教治其都之士¶
　庶子一如王國教胄子之法然後世祿之人無驕淫¶
　敗禮者矣及有軍旅之事徴兵於都鄙則都司馬率¶
<pb:KR1d0017_WYG_021-78b>¶
　之以聴於大司馬故朝大夫云治有不及在軍旅則¶
　誅其有司也此周公馭都家之法所以都鄙之君無¶
　抗衡之患也歟¶
　¶
　¶
　¶
　¶
　周禮註疏刪翼卷二十一¶

